# Problema-parole
Firma la care lucraţi a reuşit să dezvolte un generator de parole aleatoare de un anumit număr de litere. Există însă o problemă cu acest generator: generează prea multe parole care sunt anagrame. Două cuvinte sunt anagrame dacă prin schimbarea ordinii literelor primului cuvânt se formează al doilea cuvânt. Sarcina voastră este să eliminaţi toate anagramele dintr-un şir de parole.

Date de intrare
Intrarea constă într-un şir de parole de maxim 64 de caractere fiecare (litere mari, mici sau cifre), necunoscut de lung (trebuie citite parole până la EOF). Toate parolele vor avea aceeaşi lungime.

Date de ieșire
La ieşire, se vor afişa toate parolele, în afară de cele care sunt anagrame, în ordinea introducerii lor de la tastatură, separate prin newline (\n). Trebuie adăugat newline şi după ultima parolă printată. Dacă nicio parolă nu corespunde cerinţelor, nu se va afişa nimic în consolă, nici măcar newline.
